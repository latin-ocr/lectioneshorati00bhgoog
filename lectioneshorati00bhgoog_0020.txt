13

minus apparet eo facilius errari potuisse, quo similiorem uox ge-
nuina speciem praeberet. itaque Lachmannus magno molimine
scribens subsrilz'zs magnasque elephantis, quamquam dedit quae iustum
habent intellectum, ab illa tamen parte operam lusit; Munro autem
hanc culpam uitaturus cum coniceret subsidias magm's elerum ui,
inania uerba posuit. quid enim? ipsa legionum subsidia cum iam
contineant equites, nonne inutiliter adicitur illud cl ecum ui? puto
eg0, Lucretii esse hunc uersum:

Subsidiis magnis secure constabilita-5.

dicuntur legiones ita subsidiorum copiis abundantes ut in omnes
belli casus tutae securaeque sint.

Nobile de lamae gloriaeque suae aeternitate uaticinium, quod
extat od. ll 20, ab hisce Horatius uerbis initium sumere uoluit:

Non usitata nec tenui ferar
Penna biformis perliquidum aethera
Vates, neque in terris morabor
Longius, inuidiaque maior
Urbes relinquam. non ego pauperum
Sanguis parentum, non ego quem uocas,
Dilecte Maecenas, obibo
Nec Stygia cohibebor unda.

postquam omnia, et inter ea ineptissima multa, temptata sunt ad
explicanda uerba quem uocas, hodie inter peritos sere constat de
eorum deprauatione. quamquam inter coniecturas prolatas nulla
habetur, quam lubenter amplectaris. nam uel commentum Bentlei-
anum non ego pauperum sanguis parentum, non ego quem uocant
ob repetitum salsissime illud non ego merito displicuit uiris doctis
(Kellerum mira infelicitate multa certissima Bentlei inuenta sper-
nentem, hoc abiectum fouentem mitto). neque ego quid uere
scripserit auctor scio - nam, ut interdum factum est, grammatici
omnia genuinum reperiendi uestigia deleuerunt —, sed operae
pretium duco indicare quid sere scribere debuerit idem: id quippe,
quamquam adhuc latuit, certo demonstrari potest. quod enim ad
loci attinet sententiam, dubitatio non est quin humilitatem suam
designet Flaccus; quemadmodum dixit lll 30, 10 sqq. dz'car. . .. ex
humili potens princeps Aeolium carmen ad Italos dedum’sse modos.

 

