29

referri ad certum quendam auctorem. quodsi ne carminis auctorem
conlato artis poeticae u. 45 scriptorem intellegamus saturae scenicae
natura prohibet, unicam ex his turbis nos expediendi spem in con-
iectura positam esse puto. emendo igitur:

fuerit limatior idem
Quam rudis et Graecis intacti carminis actor
Quamque poetarum seniorum turba.

ad locutionem cs. Liuius Vll 2, 8 suorum carminum actor. atque
hanc suspicionem olim conceptam nunc confirmatam uideo codice
Porphyrionis Monacensi, qui in lemmate ipsum illud carminis actor
exhibet. dolendum est quidem, quod quid Porphyrio legerit ex
interpretamento non apparet, ut possit subesse merus eius qui
codicem scripsit err0r; sed τες, si qua alia, adnotatione digna
silentio premi omnino non debuit.

ln libri ll satura quinta Tiresias* Ulixi post alia ad captandas
hereditates spectantia inde a u. 90 haec praecipit:

Difficilem et morosum offendet garrulum ultra
Non etiam sileas; Dauus sis comicus atque
Stes capite obstipo multum similis metuenti.

euicturus uerborum ultra (sic enim optimi plurimique codices) siue
ultro non eliam sileas corruptionem uideo longioris disputationis
gratiam mihi secisse H. Bluemnerum mus. Rhen. XXXIV p. 175 sq.,
qui ea opera sat recte est functus. idemque Lehrsio uiam praemon-
strante bene sententiam poetae reciperauit coniciendo ultra nolit:
mm sileas. cuius praecessoris ignarus quod ipse temptaueram simil·
lime, id nunc quoque et lenius mihi uidetur et paulo concinnius
dictum. suspicatus autem eram:

ultra nolet: iam sileas,

hoc est: si diutius te garrulum esse non cupiet, statim obmutescas.
de loquendi genere noto cf. ex. gr. sat. ll 7, 32-35.

 

